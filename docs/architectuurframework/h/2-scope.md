# Scope

## Inleiding 
Dit hoofdstuk beschrijft de scope van het probleem en de gezochte oplossingsrichtingen


## Werkprocessen
De use cases in de ondergrond zijn hieronder beschreven per stap in de levenscyclus van een asset, gerelateerd aan de processtappen volgens het iAMPro model. Het iAMPro model beschrijft de werkprocessen in de levenscyclus van een asset vanuit het perspectief van assetmanagement. De levenscyclus van een asset bestaat uit verschillende fases, van planfase tot sloop. 

<figure>
<img src="./h/media/Beheerfase.jpg" alt="Visualisatie van het iAMPro model, met daarin de zes cyclisch openvolgende processtappen 1. Beleid en strategie; 2. beheren en programmeren. 3. plannen en voorbereiden. 4. bouwen en onderhouden. 5. monitoren en analyseren. 6. evalueren en bijsturen. In het hart van deze cyclus staan nog de onderwerpen Data en Informatie en Mens en Organisatie">
<figcaption>Het iAMPRo model</caption>
</figure>

Onderstaande tabel geeft weer welke werkprocessen er potentiëel plaatsvinden in de ondergrond. Bij elk van deze werkprocessen kunnen een of meerdere use cases bestaan waarin informatie over de ondergrond gebruikt of gegenereerd wordt.

| Fase van de levenscyclus | Stap in het iAMPro model | Werkprocessen |
| --- | --- | --- |
| Planfase | 1. Beleid en strategie | Missie, visie en doelen |
| Planfase | 2. Beheren en programmeren | Kosten-batenanalyse en risicoanalyse |
| Planfase | 3. Plannen en voorbereiden | Projectplan, projectorganisatie, communicatieplan, technische en financiële haalbaarheid, risicoanalyse |
| Ontwerpfase | 4. Bouwen en onderhouden | Eisenpakket, ontwerp, specificaties, haalbaarheid, kostenraming, gedetailleerd ontwerp, technische specificaties, budget, planning, organisatie, communicatie |
| Realisatiefase | 4. Bouwen en onderhouden | Realisatie, oplevering, nazorg, overdracht, afronding, evaluatie |
| Gebruiksfase | 5. Monitoren en analyseren | Inspecties, onderhoudsplanning en uitvoering, prestatie-indicatoren, rapportages, analyses, verbeterplannen, optimalisaties, innovaties |
| Renovatiefase | 3. Plannen en voorbereiden | Technische en financiële haalbaarheid, risicoanalyse, communicatie |
| Renovatiefase | 4. Bouwen en onderhouden | Planning, uitvoering, evaluatie |
| Transitiefase | 3. Plannen en voorbereiden | Organisatie, communicatie, risicoanalyse |
| Transitiefase | 4. Bouwen en onderhouden | Implementatie, overdracht, evaluatie |
| Sloopfase | 6. Evalueren en bijsturen | Kostenraming, risicoanalyse, communicatie, planning, sloopwerkzaamheden, nazorg |

Om het aantal te onderzoeken werkprocessen te beperken wordt de scope teruggebracht tot de Ontwerpfase.

## Standaarden 
De Werkgroep bepaalt zelf, welke standaarden zij betrekt bij het beschrijven van de use case; bij het uitwerken van een technische en inhoudelijk oplossingsrichting beperken we ons tot het in lijn brengen van IMBOR en GWSW. 

## Informatie
De Werkgroep bepaalt zelf, welke assets zij betrekt bij het beschrijven van de use case; bij het uitwerken van een technische en inhoudelijk oplossingsrichting beperken we ons tot het in lijn brengen van een beperkte set aan rioleringsobjecten. 



















