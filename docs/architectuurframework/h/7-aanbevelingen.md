# Conclusie en aanbevelingen

## Conclusie
Beiden doelen van dit project zijn geslaagd. Er is aangetoond dat vier verschillende datasets gecombineerd bevraagd kunnen worden en dit terwijl ze live bij de bronhouder opgevraagd zijn. Middels de datastory is de meerwaarde aangetoond door te laten zien dat het combineren van sets meer informatie oplevert en dat overlap in data aangetoond kan worden. Een meer volledig overzicht van data betreffende assets met ondergronds ruimtegebruik is hiermee mogelijk. 

## Aanbevelingen

### Voorwaarden slagen samenhang
Er zijn twee belangrijke voorwaarden aan het slagen van Datastandaarden in Samenhang en BIM Ondergrond:
1. Assetbeheerders zullen voor hun areaaldata de NEN2660-2 moeten adopteren. Dit is zodat de RDF met relatief eenvoudige generieke query’s bevraagd kan worden. Dit betekent dat gemeenten en andere asset beheerders hun asset data als linked data moeten gaan publiceren. Daarnaast zullen als partijen de data niet open beschikbaar stellen ook afspraken gemaakt moeten worden over toegang en beheer van de data. Hiervoor zijn deels concurrerende afsprakenstelsels beschikbaar zoals het Federatief Datastelsel en het Digitaal Stelsel Gebouwde Omgeviing. 
2. Organisaties die datastandaarden beheren (zoals CROW en Rioned) zullen zelf aan moeten gaan geven hoe hun standaarden zich tot elkaar verhouden EN dit beschikbaar stellen middels een afgesproken standaard.
Wanneer er aan deze voorwaarden voldaan wordt, is een monumentale stap mogelijk richting federatief data te beschikking stellen en hiermee een volledig overzicht krijgen van de assets in heel Nederland.


### Beheer
Om standaarden op elkaar te laten aansluiten, is een gezamenlijk beheer nodig van de aansluiting. Bij wijziging van één van de standaarden, zal de aansluiting opnieuw moeten worden vastgesteld. Dit vraagt om organisatorische inspanningen in samenwerking en beheer van de aansluiting.  Duidelijk moet zijn of voor de aansluiting ook een openbare consultatie moet worden doorlopen, of een goedkeuringsprocedure vanuit beide beheerorganisaties. 

### Toevallige bevindingen
Bij het uitwerken van de use cases kwam naar voren, dat nog niet alle informatie die gedeeld moet worden tussen partijen als in een informatiemodel is opgenomen. Er zullen daarom uitbreidingen moeten worden afgesproken:

* In IMKL zou opgenomen kunnen worden: de ruimtereservering voor toekomstige netinfrastructuur, zodat netbeheerders deze informatie kunnen delen met gemeenten. 
* In IMKL wordt geen onderscheid gemaakt voor type kabels, transport, middenspanningskabel of huisaansluiting dus weet de ontwerper niet zeker of hij de juiste maten kent van de aangeleverde data. Dit zou aan IMKL kunnen worden toegevoegd om de bestaande situatie beter te kunnen uitwisselen.
* In IMBOR zou de ruimtereservering voor toekomstige infrastructuur kunnen worden opgenomen, zodat deze informatie vanuit projecten al gedeeld kan worden vóór uitvoering. Deze data kunnen ook gebruikt worden om meerdere toekomstscenario's te kunnen visualiseren en afwegen. Daarmee zou voor toekomstige infrastructuur een corridor aangegeven kunnen worden door een gemeente, waarbinnen netbeheerders naar oplossingen kunnen zoeken. 
