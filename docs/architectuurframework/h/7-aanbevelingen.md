# Aanbevelingen

## Inleiding
In dit hoofdstuk wordt een roadmap voor ontwikkeling van de datastandaarden in samenhang gegeven en worden randvoorwaarden beschreven voor de manier waarop de oplossingsrichtingen worden uitgewerkt samen met beheerders van standaarden en in interactie met gebruikers. 

## Roadmap

Op hoofdlijnen volgt uit dit project een aanbeveling om de volgende roadmap te gebruiken, uiteraard wordt dit een iteratief proces omdat de automatisering steeds verder gaat en daarmee de data steeds completer moet worden


1. Standaarden publiceren volgens de NEN 2660-2
2. Uitwerken van use cases op detailniveau. Dit leidt tot duidelijkheid welke informatiebehoefte er is per use case.
3. De gemeenschappelijke informatiebehoefte  / informatie die gedeeld moet worden tussen organisaties bepalen **per asset**, en deze in de standaard opnemen. Per asset kunnen meerdere use cases spelen, in elke levensfase van een asset is de informatiebehofte anders. Als het gaat om het integraal kunnen ontwerpen op basis van toekomstscenario's en beleid, geeft dit verslag al een eerste aanzet van het soort vragen dat per asset beantwoord moet gaan worden. 
4. Aansluitingen ontwerpen tussen standaarden, waar dit nodig is om datasets in samenhang te kunnen bevragen. Hierbij gaan dilemma's spelen als: beide standaarden hebbenb een ander doel, een ander detailniveau, een andere viewpoint op dezelfde asset, hoe kun je dat samen laten werken? 
5. Afspraken maken tussen partijen welke informatie gedeeld moet worden en met wie, wie de informatie beheert.
6. Invulling geven aan deze afspraken met behulp van het digitaal stelsel gebouwde omgeving. 


## Beheer
Om standaarden op elkaar te laten aansluiten, is een gezamenlijk beheer nodig van de aansluiting. Bij wijziging van één van de standaarden, zal de aansluiting opnieuw moeten worden vastgesteld. Dit vraagt om organisatorische inspanningen in samenwerking en beheer van de aansluiting.  Duidelijk moet zijn of voor de aansluiting ook een openbare consultatie moet worden doorlopen, of een goedkeuringsprocedure vanuit beide beheerorganisaties. 

## Standaarden


### IMKL

* In IMKL zou opgenomen kunnen worden: de ruimtereservering voor toekomstige netinfrastructuur, zodat netbeheerders deze informatie kunnen delen met gemeenten. 
* In IMKL wordt geen onderscheid gemaakt voor type kabels, transport, middenspanningskabel of huisaansluiting dus weet de ontwerper niet zeker of hij de juiste maten kent van de aangeleverde data. Dit zou aan IMKL kunnen worden toegevoegd om de bestaande situatie beter te kunnen uitwisselen.

### IMBOR
* In IMBOR zou de ruimtereservering voor toekomstige infrastructuur kunnen worden opgenomen, zodat deze informatie vanuit projecten al gedeeld kan worden vóór uitvoering. Deze data kunnen ook gebruikt worden om meerdere toekomstscenario's te kunnen visualiseren en afwegen. Daarmee zou voor toekomstige infrastructuur een corridor aangegeven kunnen worden door een gemeente, waarbinnen netbeheerders naar oplossingen kunnen zoeken. 
