Dit document beschrijft het architectuur framework waarmee in kaart wordt gebracht welke standaarden, toepassingsprofielen en uitwisselafspraken nodig zijn voor alle partijen die in de ondergrond actief zijn. Het doel is om goede informatie te kunnen produceren, publiceren en beheren over de functies en het ruimtegebruik in de ondergrond. Met deze informatie kunnen gemeenten een integraal antwoord ontwerpen op maatschappelijke opgaven als energietransitie, klimaat adaptatie, diverse vervangingsopgaven (bestaande ondergrondse netwerken, kademuren, riolering etc) en een gezonde en leefbare stad met een goede bodem en (grond)waterkwaliteit.
